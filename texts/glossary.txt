			СЛОВНИК ТЕРМІНІВ
	Графом G називають фігуру, яка складається з 
непорожньої скінченної множини V точок, які в термінології 
графів називають вершинами, та скінченної множини E 
орієнтованих чи неорієнтованих ліній (ребер), які попарно 
з’єднують деякі вершини.

	Граф G (V, E) орієнтований, якщо всі його ребра 
орієнтовані виду (vi; vj), тобто мають строго визначену 
початкову (vi) та кінцеву (vj) вершини.
	
	Неорієнтованим є граф G (V, E), у якого все ребра 
неорієнтовані.
	
	Додати ребро в граф - з'єднати дві вершини графа,
для яких ще не існує ребра, що їх з'єднує.

	Видалити ребро з графа - видалити існуюче в графі 
ребро між двома вершинами.

	Додати вершину в граф - додати нову вершину, 
яка поки що не з'єднана з жодною іншою вершиною.

	Видалити вершину - видалити існуючу в графі вершину,
а також усі ребра, які входять та виходять з неї.

	Списки суміжності - вид представлення графа, коли 
для кожної вершини зберігаються вершини, в які існують ребра
з неї.

	Обхід графа в глибину - обхід графа, за якого спочатку
відвідуються вершини в одному напрямі, доки не буде можливості
продовжити обхід. Після цього повертаються в попередню вершину
та продовжують операцію, доки усі вершини не будуть відвідані.

	Обхід в ширину - обхід графа, за якого спочатку відві-
дуються вершини найближчі до початкової.

	Компоненти зв'язності в неорієнтованому графі - такі 
максимальні підграфи вихідного графа, в яких усі вершини
з'єднані ребрами.

	Компоненти сильної зв'язності в орієнтованому графі - 
такі максимальні підграфи вихідного графа, в яких з будь-якої вершини
можна потрапити в будь-яку іншу.

	Міст - таке ребро в неорієнтованому графі, при видаленні
якого збільшиться кількість компонент зв'язності.

	Точка з'єднання - така вершина графа, при видаленні якої
збільшується кількість компонент зв'язності.

	Граф є дводольним, якщо всі його вершини можна поділити
на дві непорожні множини (долі) так, щоб між жодними двома 
вершинами однієї множини не було ребра.

	Топологічне сортування орієнтованого ациклічного графа - 
це пошук такої послідовності його вершин, щоб в разі існування 
ребра з вершини vi у vj, вершина vi знаходилася раніше, ніж 
вершина vj.

(Щоб завершити роботу з посібником введіт будь-який символ)